# Fáilte go lth - Teanga Ríomheolaíochta trí Ghaeilge
Is féidir leathanaigh suíomh idirlíne a ghineadh tríd lth a úsáid.

Chun tosú, déan íoslódáil ar an fillteán seo agus oscail `lth.html`. Is féidir lth a scríobh i do bhrabhsálaí, agus an leathanach a ghineann sé a íoslódáil.
Déan an leathanach HTML a ghintear a íoslódáil chuig an fillteán céanna le `lth.html` ionas go bpioctar suas an stíl ceart.

Tá lth thar a bheith éasca le scríobh - tosaigh le `lth { }` agus cur breis gnéithe taobh istigh de na lúibíní `{ }`.
Tá liosta de na gnéithe ar fad faoi seo, agus tugtha san uirlis féin.

Roinnt rialacha:
- Caithfear **spás amháin** a bheith idir ainm an ghné agus an lúibín oscailte - m.sh `ainm {`. Ní oibríonn `ainm{` nó `ainm  {` - (le dhá spás).
- Caithfear tosú le `lth { }`
- Ní féidir leat lúibíní folamh a bheith agat riamh. Caithfear ar a laghad gné amháin a chur i ngach péire lúibíní.
- Is eisceacht iad na bun gnéithe. Cuirtear gnáth téacs, uimhreacha, seolta idirlíne taobh istigh de lúibíní na bun gnéithe, m.sh. `url { www.peig.ie }` nó `b { Seo téacs le béim (líne faoin téacs) a thaispeántar ar an leathanach ginnte. }

Féach sa fillteán `samplaí` chun roinnt samplaí agus na leathanaigh a ghineann siad a fheiceáil. Tá an téacs lth sna comhaid `txt` agus tá na leathanaigh
go ghintear sna comhaid `html`. Is féidir ceann de na comhaid `txt` a úsáid chun tús a chur le do leathanach féin!

## Gnéithe
- `lth:`  An leathanach féin. Téann gach rud istigh anseo. Glacann sé le *[eolas, corp]*
- `eolas:`  Eolas faoin leathanach. Níl sé seo sofheicthe ar an leathanach féin. Glacann sé le *[ainm, cursíos, údar, deilbhín]*
- `ainm:`  Ainm an leathanaigh féin. Bun gné í seo a ghlacann le téacs
- `cursíos:`  Cur síos ar an leathanach. Bun gné í seo a ghlacann le téacs
- `údar:`  Do ainm féin. Bun gné é seo a ghlacann le téacs
- `deilbhín:`  Nasc chuig do dheilbhín féin. Bun gné í seo a ghlacann le seoladh i bhfoirm URL
- `corp:`  Corp an leathanch féin (an cuid sofheicthe). Glacann sé le *[bosca, ceann, croí, cos]*
- `bosca:`  Bosca ar an leathanach gur féidir ábhair a chur ann. Glacann le *[teideal, ailt]*
- `ceann:`  Bosca réamhdéanta do bharr an leathanaigh. Úsáid in éineacht le cos & croí. Glacann na gnéithe céanna le bosca.
- `croí:`  Bosca réamhdéanta do chroí an leathanaigh. Úsáid in éineacht le ceann & cos.Glacann na gnéithe céanna le bosca.
- `cos:`   Bosca réamhdéanta do chos an leathanaigh.Úsáid in éineacht le ceann & croí. Glacann na gnéithe céanna le bosca.
- `alt:`  Alt nua. Glacann sé le *[nasc, íomhá, g,t,l,b]*
- `teideal:`  Teideal nó fotheideal. Is gá tosú le 'uimhir'. Glacann le *[uimhir, nasc, g, t, l, b]*
- `íomhá:`  Íomhá (pictiúr). Déantar an íomhá a lódáil ón URL tugtha in 'seoladh'. Glacann le *[seoladh]* amháin.
- `nasc:`  Nasc chuig leathanach eile. Is gá tosú le 'seoladh'. Glacann le *[seoladh, íomhá, g, t, l, b]*
- `seoladh:`  Bun gné í seo a ghlacann le téacs i bhfoirm 'URL'. Úsáid `mailto:mosheoladh@gmail.com` chun nasc teagmhála a chruthú.
- `uimhir:`  Bun gné í seo a ghlacann le uimhir idir 1-6 don teideal (1 is mó, 6 is lú).
- `g:`  Gnáth-théacs. Bun gné é seo a ghlacann le téacs
- `t:`  Téacs 'trom'. Bun gné é seo a ghlacann le téacs
- `l:`  Téacs 'lag'. Bun gné é seo a ghlacann le téacs
- `b:`  Téacs le 'béim'. Bun gné é seo a ghlacann le téacs

## Teagmháil
Má tá spéis agat teagmháil a dhéanamh liom [seol ríomhphost chugam](mailto:seamusoceanainn@gmail.com) le aon fadhbanna, deacrachtaí, smaointe nó ceartúcháin.

